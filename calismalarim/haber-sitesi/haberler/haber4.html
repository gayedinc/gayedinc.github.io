<!DOCTYPE html>
<html lang="tr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Telefonunuzda bu uygulama varsa, bilgileriniz ele geçmiş olabilir!</title>
</head>
<body>
  <h2>Telefonunuzda bu uygulama varsa, bilgileriniz ele geçmiş olabilir!</h2>
  <hr>
  <p>
    Geçtiğimiz hafta içerisinde gerçekleştirilen Made by Google etkinliğiyle yeni nesil Pixel cihazlarını basına tanıtan ve çok yakın zamanda hepsini piyasaya sürmeyi hedefleyen Google, yeni bir gündemle çalkalanıyor. <br>
    Buna göre 2017’den beri piyasaya sürülen birçok Pixel serisi telefonda yer alan büyük bir güvenlik açığı ortaya çıktı.

    <p><strong>Google Pixel cihazlar ne kadar tehlikede?</strong></p>

    Teknoloji devi Google, son zamanlarda piyasaya sürdüğü Pixel serisi akıllı telefonlarıyla övünürken, şimdi de büyük bir skandalla sarsılıyor. <br>
    2017 yılından bu yana milyonlarca kullanıcının cebine giren Pixel cihazlarında, adeta bir truva atı gibi gizlenmiş tehlikeli bir yazılım tespit edildi. <br>

    <img src="haber-img/hacker.jpg" alt="Hacker" width="450"> <br>

    Mobil güvenlik firması iVerify’ın yaptığı araştırmaya göre, “Showcase.apk” adlı bir Android uygulaması, Pixel telefonlara fabrika çıkışlı olarak yüklenmiş durumda. <br>
    Ancak bu masum görünümlü uygulama, aslında resmen bir kara kutu gibi sistem düzeyinde kod çalıştırma ve cihaza istediği uygulamayı yükleme gibi normalin çok ötesinde yetkilere sahip. <br>
    iVerify’ın Palantir Technologies ve Trail of Bits ile birlikte yayınladığı rapor, durumun ciddiyetini gözler önüne seriyor. <br>
    Raporda, uygulamanın güvenli olmayan bir bağlantı üzerinden indirdiği yapılandırma dosyasının kolayca manipüle edilebileceği ve bunun sonucunda cihazın tamamen ele geçirilebileceği belirtiliyor. <br>

    <img src="haber-img/phone.jpg" alt="Phone" width="450"> <br>

    Asıl bomba ise uygulamanın kimliğinde gizli. ‘Verizon Retail Demo Mode’ olarak bilinen bu yazılım, lokasyon ve harici depolama gibi neredeyse 30’dan fazla farklı izne sahip. <br>
    Reddit ve XDA Forums’da yapılan paylaşımlar, bu uygulamanın 2016 yılından beri Pixel cihazlarda var olduğunu gösteriyor. <br>
    Google şu ana kadar konuyla ilgili resmi bir açıklama yapmadı. <br>
    Ancak kullanıcılar arasında endişe ve öfke giderek artıyor. Şirketin çok yakın bir dönemde detaylı bir açıklama yaparak konuyla ilgili bilgilendirme yapması bekleniyor.
  </p>

  <h3>Yazar: Enes Koyuncuoğlu</h3>
  <p>Yazarın <a href="https://shiftdelete.net/yazar/enes-koyuncuoglu">diğer haber yazılarına</a> bu linkten erişebilirsiniz.</p>
</body>
</html>