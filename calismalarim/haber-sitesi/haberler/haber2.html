<!DOCTYPE html>
<html lang="tr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>ChatGPT Kontrolden Çıktı: Black Mirror Dizisini Aratmadı!</title>
</head>
<body>
  <h2>ChatGPT Kontrolden Çıktı: Black Mirror Dizisini Aratmadı!</h2>
  <hr>
  <p>
    Yapay zekâ tabanlı sohbet botu ChatGPT kontrolden çıkarak kullanıcısını adeta şaşkına çevirdi. Sohbet botu, beklenmedik şekilde kullanıcının sesini taklit etti. Bu durum, akıllara Black Mirror dizisini getirdi. <br>
    Yapay zeka araçları her ne kadar günlük hayatımızı daha kolay hâle getirse de bazen ilginç durumlar ile karşı karşıya kalınabiliyor. ChatGPT de oldukça ilginç bir durumun altına imza attı. <br>
    <p><strong>ChatGPT Bir Anda Kullanıcının Sesini Taklit Etmeye Başladı</strong></p>

    <img src="haber-img/ai-yapayzeka.jpg" alt="Yapay Zeka" width="450">
    <br>
    Bir kullanıcı, ChatGPT ile konuşurken hayatının şokunu yaşadı. Yapay zekâ tabanlı sohbet botu, konuşma sırasında "hayır" şeklinde bağırdı ve bir anda kullanıcının sesini taklit etmeye başladı. <br>
    ChatGPT'nin geliştiricisi OpenAI, geçtiğimiz hafta içerisinde bir rapor paylaşmıştı. Büyük dil modeline dair temel riskler ve bu risklerin nasıl azaltılacağına yönelik olan bu raporda bazı bilgilere yer verilmişti. <br>
    Raporda test esnasında dil modelinin istemeden kullanıcının sesini taklit etmesi gibi durumlar ile karşılaşıldığı ancak bunun çok nadir olduğu belirtilmişti. <br>
    Şirket, ChatGPT'nin yanlışlıkla yaptığı ses taklidinin görülme sıklığının oldukça düşük olduğunun altını çiziyor.
  </p>

  <h3>Yazar: Anıl Özünaldım</h3>
  <p>Yazarın <a href="https://www.tamindir.com/yazar/anilozunaldim/">diğer haber yazılarına</a> bu linkten erişebilirsiniz.</p>
</body>
</html>